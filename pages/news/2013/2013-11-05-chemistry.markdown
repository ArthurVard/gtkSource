---
title: Կհրատարակվեն «Քիմիա» շտեմարանի 3 նոր մասերը 
date: 2013-11-05
tags: քիմիա, շտեմարան,նորություն2013
metadescription: նորություն
---

Տեղեկացնում ենք,  որ 2013-2014  ուստարվա համար նախատեսվում է [«Քիմիա»](/shtemaran/chemistry.html) առարկայի շտեմարանի երեք գիրք, 
որոնցում ներառված առաջադրանքների հիման վրա  կկազմվեն 2014 թ. պետական ավարտական և միասնական 
քննությունների թեստերը: Շտեմարանի  1-ին և 2-րդ մասերը  նախորդ տարի գործածության մեջ եղած  
շտեմարանների   լրամշակված տարբերակներն են: Կատարված փոփոխությունները հիմնականում վերաբերում են 
նախորդ գրքերում տեղ գտած վրիպակներին և որոշ խնդիրների վերաձևակերպմանը, ինչպես նաև    հանվել  
է 3-րդ գլուխը, այսինքն՝ պնդումների փունջը կազմող առաջադրանքները:
<!--more-->
3-րդ  մասը ներառում է պնդումների փունջը նոր կառուցվածքով, ինչպես նաև   նոր տեսակի առաջադրանքներ 
(համապատասխանեցում երեք սյունակով, երկհարցանի ընտրովի պատասխանով)  և խնդիրներ (երկու և երեք 
ենթաառաջադրանքներից կազմված):

Դիմորդները կարող են օգտվել 2012թ. և 2013թ. հրատարակված հին շտեմարաններից՝ հաշվի առնելով կատարված
 փոփոխությունները, որոնք կընդգրկվեն լրամշակված տարբերակում:                