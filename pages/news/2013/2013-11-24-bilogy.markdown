---
title: Կհրատարակվեն «Կենսաբանություն» շտեմարանի 4 նոր մասերը 
date: 2013-11-24
tags: կենսաբանություն, շտեմարան,նորություն2013
metadescription: նորություն
---


Տեղեկացնում ենք,  որ 2014թ. «Կենսաբանություն» առարկայի պետական ավարտական և միասնական 
քննության թեստերում նախորդ տարիների համեմատությամբ տեղի են ունեցել որոշ փոփոխություններ: 
Մշակվել են նոր տիպի առաջադրանքներ, որոնք մինչ այժմ չեն եղել կենսաբանության թեստերում: 
Ըստ այդմ փոխվել է նաև թեստի կառուցվածքը:
<!--more-->
2013-2014 ուստարվա համար նախատեսվում է «Կենսաբանություն» առարկայի պետական ավարտական և 
միասնական քննությունների առաջադրանքների շտեմարանների 4 մաս, որոնցում ներառված առաջադրանքների 
հիման վրա  կկազմվեն 2014 թ. պետական ավարտական և միասնական քննությունների թեստերը: Շտեմարանի  
1-ին և 2-րդ մասերը  նախորդ տարի գործածության մեջ եղած շտեմարանների   լրամշակված տարբերակներն են:

Կատարված փոփոխությունները հիմնականում վերաբերում են նախորդ  մասերում տեղ գտած վրիպակներին և 
որոշ  առաջադրանքների վերաձևակերպմանը: Դիմորդները կարող են օգտվել 2012թ. հրատարակված 
շտեմարաններից` հաշվի առնելով կատարված փոփոխությունները, որոնք կընդգրկվեն լրամշակված տարբերակում:
